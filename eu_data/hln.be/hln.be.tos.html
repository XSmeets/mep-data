<html lang="en"><head>
	<meta charset="utf-8">
	<meta name="viewport" content="width=device-width,initial-scale=1">

	<title>DPG Privacy Portal</title>

	<link rel="icon" type="image/png" href="/favicon.png">
	<link rel="stylesheet" href="/global.css">
	<link rel="stylesheet" href="/build/bundle.css">

	<script defer="" src="/build/bundle.js"></script>
<script src="https://cdn.usefathom.com/script.js" data-site="GMEIZSEZ" data-spa="auto" defer=""></script></head>

<body>

 <div class="app svelte-bwc001"><div aria-hidden="true" data-svnav-router="0" style="display: none;"></div>  <nav class="svelte-85sbv1"><div class="nav-container svelte-85sbv1"><div id="language-switcher" class="svelte-85sbv1"><div id="language-select" class="svelte-aiuix1"><a id="language-select-nl" class="svelte-aiuix1 selected-lang">NL</a>
    /
    <a id="language-select-fr" class="svelte-aiuix1">FR</a></div></div> <a href="/nl"><div class="logo-container svelte-85sbv1"><img alt="logo" class="header-logo svelte-85sbv1" src="/resources/logos/logo-dpgmedia.svg"></div></a> <button class="menu-bttn svelte-85sbv1"><span class="svelte-85sbv1">MENU</span> 
            <img alt="menu icon" src="/resources/icons/mobile-menu.svg"></button> <div id="menu-container" class="svelte-zifna6"><ul class="svelte-zifna6"><li id="nav-home" class=" svelte-zifna6"><a href="/nl"><p class="svelte-zifna6">Home</p></a></li> <li class=" svelte-zifna6"><a href="/nl/document/privacy-policy"><p class="svelte-zifna6">Privacybeleid</p></a> </li><li class=" svelte-zifna6"><a href="/nl/document/cookie-policy"><p class="svelte-zifna6">Cookiebeleid</p></a> </li><li class="active svelte-zifna6"><a href="/nl/document/terms-of-use"><p class="svelte-zifna6">Gebruiksvoorwaarden</p></a> </li></ul> <div id="dropdown" class="svelte-1wncsni"><button class="dropdown-toggle svelte-1wncsni"><p class="svelte-1wncsni">Service</p> <img alt="arrow icon" src="/resources/icons/chevron-down-gray.svg"></button> </div></div> <div id="mobile-menu" class="svelte-1r0xh0v"><div class="menu svelte-1r0xh0v"><ul class="svelte-1r0xh0v"><li class="svelte-1r0xh0v"><a href="/nl">Home</a></li> <li class="svelte-1r0xh0v"><a href="/nl/document/privacy-policy"><p>Privacybeleid</p></a> </li><li class="svelte-1r0xh0v"><a href="/nl/document/cookie-policy"><p>Cookiebeleid</p></a> </li><li class="svelte-1r0xh0v"><a href="/nl/document/terms-of-use"><p>Gebruiksvoorwaarden</p></a> </li></ul> <ul id="menu-small" class="svelte-1r0xh0v"><p class="svelte-1r0xh0v">Service:</p>  <li class="svelte-1r0xh0v"><a href="/nl/about">Over DPG Media</a></li></ul></div> <div class="menu-close svelte-1r0xh0v"><button class="close-bttn svelte-1r0xh0v"><img alt="close icon" src="/resources/icons/cross.svg"></button></div></div></div></nav> <div id="veil"><div class="hidden-normal svelte-1cneymx"></div></div>  <div aria-hidden="true" data-svnav-route-start="0" style="display: none;"></div>  <div aria-hidden="true" data-svnav-route-end="0" style="display: none;"></div> <div aria-hidden="true" data-svnav-route-start="1" style="display: none;"></div> <div aria-hidden="true" data-svnav-router="1" style="display: none;"></div>  <div class="document-content svelte-19aduuc"><h1>Gebruiksvoorwaarden</h1>  <p class="display-optional"><strong>GEBRUIKSVOORWAARDEN DPG MEDIA GROEP</strong></p>
<p>Publicatiedatum: 2 april 2024</p>
<div class="table-of-contents">
<h2>Inhoudsopgave</h2>
<ul>
<li><a href="#definities">1. Definities</a></li>
<li><a href="#toepassing">2. Toepassing</a></li>
<li><a href="#toegang">3. Toegang en gebruik van de Diensten</a></li>
<li><a href="#intellectuele">4. Intellectuele eigendomsrechten</a></li>
<li><a href="#aanbrengen">5. Aanbrengen van links naar websites beheerd door DPG Media</a></li>
<li><a href="#aansprakelijkheid">6. Aansprakelijkheid</a></li>
<li><a href="#verplichtingen">7. Verplichtingen inzake deelname aan discussiegroepen, chat-groepen en inzake het plaatsen van content</a></li>
<li><a href="#beeindiging">8. Beëindiging van een account</a></li>
<li><a href="#transparantie">9. Transparantie</a></li>
<li><a href="#online">10. Online transacties</a></li>
<li><a href="#opnames">11. Opnames en evenementen</a></li>
<li><a href="#divers">12. Divers</a></li>
<li><a href="#contactgegevens">13. Contactgegevens entiteiten DPG Media</a></li>
<li><a href="#geschillenregeling">14. Geschillenregeling</a></li>
</ul>
</div>
<h3 id="definities" class="sub-section">1. Definities</h3>
<p dir="ltr">In deze Gebruiksvoorwaarden wordt verstaan onder:<br>* Content: al het&nbsp; materiaal dat DPG Media of met haar verbonden vennootschappen aanbieden (waaronder alle teksten, beeld- en geluidsmateriaal, programmagegevens, reclame, merken, logo’s, namen en andere inhoud die we beschikbaar maken, al dan niet interactief (vb. voting, games, …). Onze Content kan ook soms content bevatten die eigendom en onder controle is van derde partijen, maar die wij beschikbaar mogen stellen aan ons publiek.<br>* De Groep: de Belgische ondernemingen binnen DPG Media Group NV, met maatschappelijke zetel te Mediaplein 1, 2018 Antwerpen, ondernemingsnummer 0440.653.281, die bestaat uit de volgende ondernemingen:<br>&nbsp; &nbsp; + DPG Media NV, met maatschappelijke zetel te Mediaplein 1, 2018 Antwerpen, ondernemingsnummer 0432.306.234;</p>
<p dir="ltr">&nbsp;&nbsp;&nbsp;&nbsp;&nbsp;+ DPG Media Services NV, met maatschappelijke zetel te Mediaplein 1, 2018 Antwerpen, ondernemingsnummer 0403.506.340;<br>&nbsp; &nbsp; + Independer.be NV, met maatschappelijke zetel te Mediaplein 1, 2018 Antwerpen, ondernemingsnummer 0741.664.275;&nbsp;<br>= “DPG Media”.</p>
<h3 id="toepassing" class="sub-section">2. Toepassing</h3>
<p dir="ltr">Door het gebruik van de Diensten aanvaard je automatisch, onherroepelijk en onvoorwaardelijk deze Gebruiksvoorwaarden. Het gebruik van persoonsgegevens via de Diensten is onderworpen aan het toepasselijke Privacybeleid en Cookiebeleid.&nbsp;</p>
<p dir="ltr">Voor bepaalde onderdelen of toepassingen zijn soms bijzondere voorwaarden van toepassing die afzonderlijk vermeld zijn. Deze hebben voorrang op de Gebruiksvoorwaarden indien er tegenstrijdigheden zouden bestaan op bepaalde punten. Je dient de bijzondere voorwaarden samen met deze Gebruiksvoorwaarden en het toepasselijke Privacybeleid en Cookiebeleid in acht te nemen.</p>
<p dir="ltr">Wanneer je gebruik maakt van externe websites (waaronder sociale netwerksites) waardoor de mogelijkheid bestaat om te reageren op de Diensten of daarop in te loggen, zijn tevens de algemene voorwaarden van de externe website van toepassing. DPG Media is niet verantwoordelijk voor deze externe websites.</p>
<h3 id="toegang" class="sub-section">3. Toegang tot en gebruik van de Diensten</h3>
<p dir="ltr">3.1. Onze Diensten</p>
<p dir="ltr">DPG Media biedt diensten aan van entertainment, informatie, online services, opnames, evenementen en liefdadigheid, ongeacht het platform (bijvoorbeeld televisie, websites, apps), waarbij we op een al dan niet gepersonaliseerde manier onze Content beschikbaar stellen (hierna “Diensten”).</p>
<p dir="ltr">Het onderhoud en de ontwikkeling van de Diensten kan DPG Media ertoe verplichten de Diensten gedurende een periode te beperken of te onderbreken, zonder dat DPG Media daardoor enige vergoeding aan de gebruikers verschuldigd is. DPG Media verbindt zich om je naar best vermogen -en voor zover mogelijk- je hiervan tijdig in te lichten.</p>
<p dir="ltr">3.2. DPG Media-account</p>
<p dir="ltr">Voor sommige Diensten zal je een DPG Media-account moeten aanmaken. Daarbij zal je gevraagd worden bepaalde gegevens te verstrekken, zoals je e-mailadres, wachtwoord, naam en geboortedatum. Je garandeert dat je de gegevens die je voor je DPG Media-account doorgeeft, zal bijhouden en up-to-date houden zodat ze steeds accuraat en volledig zijn. Wat betreft de verwerking van je persoonsgegevens is daarbij het Privacybeleid en het Cookiebeleid van toepassing en kunnen bijzondere voorwaarden van toepassing zijn die afzonderlijk worden vermeld.</p>
<p dir="ltr">Voor het DPG Media-account zal je gebruik moeten maken van een wachtwoord. Je dient een wachtwoord te kiezen dat niet voor de hand liggend en voldoende veilig is. Je wachtwoord is persoonlijk en vertrouwelijk, en je mag dit niet aan anderen meedelen of in gebruik geven. Je bent verantwoordelijk voor de handelingen die met jouw wachtwoord worden gesteld. Het gebruik van het DPG Media account is beperkt tot een totaal van maximum vijf webbrowsers en/of apparaten met apps van DPG Media. Je mag digitale uitgaven slechts voor eigen gebruik downloaden, reproduceren, opslaan of printen.&nbsp;</p>
<p dir="ltr">3.3. Verboden gebruik van de Diensten</p>
<p dir="ltr">Onze Diensten zijn bestemd om voor privédoeleinden te gebruiken. Commercieel gebruik (zoals o.m. het gebruik van (delen van) de website om advertentie-inkomsten te verwerven, het (gedeeltelijk) overnemen van Content) is verboden. Je mag de normale werking van onze Diensten niet hinderen, en verbindt je ertoe om volgende gedragsregels na te leven op onze Diensten:</p>
<ol>
<li dir="ltr" aria-level="1">
<p dir="ltr" role="presentation">De Diensten enkel gebruiken voor wettige doeleinden;</p>
</li>
<li dir="ltr" aria-level="1">
<p dir="ltr" role="presentation">Geen inbreuk maken op de intellectuele eigendomsrechten van DPG Media of van derden;</p>
</li>
<li dir="ltr" aria-level="1">
<p dir="ltr" role="presentation">Geen daden stellen die het gebruik hinderen voor andere gebruikers van onze Diensten;</p>
</li>
<li dir="ltr" aria-level="1">
<p dir="ltr" role="presentation">Geen spam, kettingbrieven of andere ongepaste berichten of informatie verspreiden via onze Diensten;</p>
</li>
<li dir="ltr" aria-level="1">
<p dir="ltr" role="presentation">Geen virussen of andere malware verspreiden;</p>
</li>
<li dir="ltr" aria-level="1">
<p dir="ltr" role="presentation">Geen adblockers gebruiken of installeren, die tot gevolg hebben dat op enige wijze reclame-uitingen of Content geweerd worden op onze websites of apps. Je gaat ermee akkoord dat we het recht hebben om een script te plaatsen waarmee ad blockers kunnen gedetecteerd worden;&nbsp;</p>
</li>
<li dir="ltr" aria-level="1">
<p dir="ltr" role="presentation">De beveiliging van onze Diensten niet ontwijken of hinderen;</p>
</li>
<li dir="ltr" aria-level="1">
<p dir="ltr" role="presentation">Geen middelen gebruiken voor het doorzoeken of indexeren van (delen van) onze Diensten, zoals o.m. robots of spiders. Voor zoekmachines geldt dat zij zich moeten houden aan het robot.txt protocol;</p>
</li>
<li dir="ltr" aria-level="1">
<p dir="ltr" role="presentation">Voor (delen van) de websites waarvoor een registratie nodig is, de regels naleven m.b.t. “Registreren” en “Gedragsregels bezoekersreacties op artikelen” hieronder;</p>
</li>
<li dir="ltr" aria-level="1">
<p dir="ltr" role="presentation">Geen valse identiteit aannemen;</p>
</li>
<li dir="ltr" aria-level="1">
<p dir="ltr" role="presentation">De Content niet wijzigen, distribueren, archiveren, in strijd met deze Gebruiksvoorwaarden weergeven, verveelvoudigen, te koop of te huur aanbieden, in licentie geven, gebruiken om afgeleiden van te maken, verspreiden, uploaden, openbaar tonen, beschadigen, etc..</p>
</li>
<li dir="ltr" aria-level="1">
<p dir="ltr" role="presentation">De Diensten niet reverse-engineeren, decompileren, of disassembleren, etc.</p>
</li>
</ol>
<p dir="ltr">&nbsp;</p>
<p dir="ltr">Bij niet-naleving van een of meer van deze gedragsregels behouden we ons het recht voor om je de toegang&nbsp; tot onze Diensten te weigeren. In geval van schade die uit dergelijk onrechtmatig gebruik voortkomt, vrijwaar je DPG Media en de eventuele derde-rechthebbende(n).</p>
<p dir="ltr">3.4. Handelingsbekwaamheid</p>
<p dir="ltr">Door het gebruik van deze Diensten verklaar je dat je bekwaam bent om jouw rechten uit te oefenen of dat je voorafgaande geldige toestemming hebt verkregen van je ouder(s) of wettelijke vertegenwoordiger(s), bvb. bewindvoerder,&nbsp; om gebonden te zijn aan deze Gebruiksvoorwaarden.</p>
<p dir="ltr">DPG Media is niet aansprakelijk&nbsp; indien de Diensten gebruikt zouden worden zonder voormelde toestemming.</p>
<h3 id="intellectuele" class="sub-section">4. Intellectuele eigendomsrechten</h3>
<p dir="ltr">De Diensten en de Content zijn beschermd door&nbsp; intellectuele eigendomsrechten, waaronder het auteursrecht, databankrecht, naburige rechten en het merkenrecht van DPG Media of haar licentiegevers.<br><br>DPG Media verstrekt je een persoonlijke, niet-exclusieve en onoverdraagbare en niet sublicentieerbare gebruikslicentie voor persoonlijk niet-commercieel gebruik, d.w.z. weergave van de Content van de Diensten en het maken van (tijdelijke) kopieën voor eigen privé-gebruik. Deze gebruikslicentie verstrijkt onmiddellijk bij het beëindigen van je DPG Media-account.&nbsp;</p>
<p dir="ltr">Verveelvoudiging, openbaarmaking, distributie, kopiëren of enig ander gebruik, anders dan in het kader van persoonlijk en niet-commercieel gebruik door particuliere gebruikers zoals hierboven vermeld, zijn zonder voorafgaande schriftelijke toestemming van DPG Media niet toegestaan.</p>
<p dir="ltr">Het gebruik van onze Content en het maken van reproducties ervan met het oog op text- en datamining, met gebruik van software of enig ander geautomatiseerd systeem ("screen scraping"), is verboden.&nbsp;</p>
<p dir="ltr">Als DPG Media je de mogelijkheid biedt om eigen bijdragen op de Diensten te laten opnemen, mag je enkel bijdragen doorsturen waarvan je zelf de intellectuele eigendomsrechten hebt, of waarvoor je toestemming hebt gekregen in geval een derde rechthebbende is. Je geeft aan DPG Media de onvoorwaardelijke toestemming voor onbeperkte exploitatie en gebruik van je bijdragen via welke Media en in welke vorm dan ook, bijvoorbeeld in televisie- en/of radioprogramma’s, voor telecommunicatiediensten, websites, (mobiele) applicaties, etc., dit wereldwijd en voor de duur van de bescherming van de intellectuele rechten die op deze bijdragen gelden, zonder betaling of andere tegenprestatie. Je vrijwaart DPG Media tegen eender welke aanspraken van derden met betrekking tot de bijdragen die je zelf hebt meegedeeld. Indien je een inbreuk vaststelt, gelieve dan contact te nemen via het onderstaande adres en ons op de hoogte te brengen. Wij zullen dan naar best vermogen zo snel mogelijk het nodige doen om onwettige of schadelijke inhoud van onze Diensten te verwijderen.</p>
<h3 id="aanbrengen" class="sub-section">5. Aanbrengen van links naar websites beheerd door DPG Media</h3>
<p dir="ltr">Linken of verwijzen naar of delen van Content en/of pagina’s van onze Diensten is enkel&nbsp; toegestaan voor eigen niet-commercieel gebruik door particuliere gebruikers. Bovendien dienen deze handelingen bezoekers rechtstreeks te leiden naar de betrokken en ongewijzigde&nbsp; (pagina van de) website. Overneming, framing, herpublicatie, bewerking of toevoeging is niet toegestaan.</p>
<h3 id="aansprakelijkheid" class="sub-section">6. Aansprakelijkheid</h3>
<p dir="ltr">6.1. Algemeen</p>
<p dir="ltr">De Content op de Diensten is het resultaat van nauwgezet onderzoek, analyse en journalistiek. DPG Media streeft ernaar u zo nauwkeurig en volledig mogelijk te informeren. Indien de Content op de Diensten toch onvolledig zou zijn of vergissingen zou bevatten, dan kan DPG Media hiervoor niet aansprakelijk gesteld worden, ongeacht of het gaat om eigen vergaarde dan wel door derden geleverde Content. DPG Media is evenmin aansprakelijk voor storingen, onderbrekingen of fouten in de elektronische toelevering van de Diensten of de gevraagde diensten, noch voor andere technische fouten of gebreken.</p>
<p dir="ltr">DPG Media&nbsp; is niet aansprakelijk voor eventuele storingen, virussen, al dan niet aangekondigde onderbrekingen of fouten in of overbelasting van het netwerk. Wij raden je aan om steeds de nodige anti-virus- en andere veiligheidssoftware te installeren en te updaten op je toestellen. DPG Media behoudt zich het recht voor om op elk ogenblik en zonder enige voorafgaande kennisgeving de opbouw, inhoud, structuur, omvang, benaming, rubrieken, technische kenmerken en toegankelijkheid van haar Diensten te optimaliseren of aan te passen. Een tijdelijk(e) oponthoud, onbeschikbaarheid of een vertraagde werking hierdoor kan geen aanleiding geven tot enige schadevergoeding of andere financiële compensatie.&nbsp;</p>
<p dir="ltr">De Diensten kunnen ook reclame of sponsoring, banners, promotionele wedstrijden en andere commerciële boodschappen bevatten die door DPG Media worden gepubliceerd op de Diensten maar waarvoor de desbetreffende adverteerder of sponsor integraal en alleen verantwoordelijk is, in het bijzonder wat betreft de conformiteit met de toepasselijke wetgeving en de rechten van derden.</p>
<p dir="ltr">DPG Media is nooit aansprakelijk voor de bijdragen die gebruikers voor publicatie inzenden, noch voor de berichten en informatie die gebruikers insturen in het kader van deelname aan discussiegroepen, chatgroepen of babbelkanalen zoals hieronder bepaald. DPG Media is niet in de mogelijkheid zelf een volledige voorafgaande controle uit te oefenen over deze inhoud. DPG Media kan beslissen om inhoud onmiddellijk te verwijderen zonder verwittiging of voorafgaand overleg met de betrokken personen. Indien DPG Media dit aangewezen acht of wanneer DPG Media daartoe verzocht wordt zal zij alle nodige informatie en gegevens meedelen aan de politie en gerechtelijke autoriteiten betreffende onwettige of inbreukmakende bijdragen van gebruikers.</p>
<p dir="ltr">In geen geval kan DPG Media aansprakelijk worden gesteld voor immateriële of indirecte schade, gevolgschade of financiële schade.</p>
<p dir="ltr">Indien de aansprakelijkheid van DPG Media toch in aanmerking wordt genomen, zal, voor zover als toegelaten door het toepasselijke recht, de totale som waartoe DPG Media gehouden is, beperkt zijn tot 50 euro per schadegeval.</p>
<p dir="ltr">Bovenstaande beperkingen of uitsluitingen van aansprakelijkheid gelden voor zover dit mogelijk is onder het toepasselijk recht en zijn van toepassing ongeacht het aansprakelijkheidsregime met inbegrip van maar niet beperkt tot de contractuele aansprakelijkheid, aansprakelijkheid uit onrechtmatige daad, foutloze aansprakelijkheid en aansprakelijkheid voor verborgen gebreken, en behalve in het geval van bedrog of een opzettelijke fout van DPG Media.</p>
<p dir="ltr">De Diensten worden aangeboden als een service “as is”, zonder enige vorm van garantie, noch impliciet noch expliciet. DPG Media wijst alle garanties van de hand waaronder begrepen, maar niet beperkt tot kwaliteit, geschiktheid voor een doel, veiligheid of accuraatheid van de Diensten.</p>
<p dir="ltr">DPG Media zal alle redelijke middelen aanwenden om de toegang tot de Diensten, de veiligheid, de betrouwbaarheid en de goede werking van de Diensten zo ongestoord mogelijk te laten verlopen. DPG Media bepaalt zelf de technisch meest aangewezen middelen om de Diensten te leveren. DPG Media garandeert geen continu en ongestoord gebruik van de Diensten. Er kunnen zich omstandigheden voordoen, zoals (en zonder hiertoe beperkt te zijn) de overbelasting van het netwerk, waardoor de Diensten tijdelijk niet (volledig) beschikbaar is. Je dient er ook rekening mee te houden dat indien gebruik wordt gemaakt van het internet of vergelijkbare netwerken, storingen en/of de niet beschikbaarheid van de verbindingen met het publieke internet en/of andere telecommunicatienetwerken het gebruik van de Diensten of onderdelen ervan kunnen belemmeren. Het onderhoud en de ontwikkeling van de Diensten kan DPG Media ertoe verplichten de Diensten gedurende een periode te beperken of te onderbreken, zonder dat DPG Media daardoor enige vergoeding aan jou verschuldigd is. DPG Media verbindt zich om je naar best vermogen -en voor zover redelijkerwijs mogelijk is- je hiervan tijdig in te lichten.</p>
<p dir="ltr">6.2. Links naar andere websites</p>
<p dir="ltr">Onze Diensten bevatten meerdere links naar websites van derden. Dit betekent niet noodzakelijk dat DPG Media deze websites aanbeveelt, met de inhoud ervan akkoord gaat of met deze sites op enige wijze samenwerkt. Evenmin geeft DPG Media enige waarborg over de geschiktheid, juistheid, volledigheid of veiligheid van deze websites. DPG Media kan nooit verantwoordelijk worden geacht voor schade in het kader van het bezoek aan deze websites. Deze websites bevatten veelal zelf eigen gebruiksvoorwaarden en een privacybeleid waaraan de gebruiker zich dient te houden. De voorwaarden en het toepasselijke privacybeleid van DPG Media zijn op die websites in geen geval van toepassing behoudens hetgeen in deze paragraaf vermeld is.</p>
<h3 id="verplichtingen" class="sub-section">7. Verplichtingen inzake deelname aan discussiegroepen, chat-groepen en inzake het plaatsen van content</h3>
<p dir="ltr">7.1. Gedragsregels</p>
<p dir="ltr">Deze regels zijn van toepassing telkens wanneer je op de Content van onze Diensten reageert en/of discussieert met andere bezoekers van deze Diensten, bijvoorbeeld in een chatgroep (uitgezonderd VTM GO) . Op de meeste Diensten kan je enkel met een volledig ingevuld registratieformulier online reageren en discussiëren. De voornaam en familienaam die je opgeeft stemmen overeen met de werkelijkheid. Je verklaart je ermee akkoord dat je naam en voornaam worden weergegeven onder je reactie. Je e-mailadres maken wij niet bekend. Je mag de persoonsgegevens van andere bezoekers van de Dienst niet gebruiken voor commerciële doeleinden.&nbsp;</p>
<p dir="ltr">Je geeft aan DPG Media toestemming om de informatie die je online zet op onze Diensten te verspreiden, te gebruiken, te verwerken, te vertalen en aan te passen, en dit op alle Media van DPG Media. Met “informatie” wordt bedoeld alle teksten, reacties, foto’s, filmpjes, muziek en geluidsfragmenten. Als deze informatie aan derden toebehoort, zorg je voor hun voorafgaande schriftelijke toestemming tot publicatie. Je vrijwaart DPG Media voor mogelijke claims van derden m.b.t. hun auteursrechtelijke of andere rechten op deze informatie.</p>
<p dir="ltr">Je bent verantwoordelijk voor de informatie die je online zet; dit geldt zowel voor teksten, reacties, foto’s, filmpjes, muziek en geluidsfragmenten. De publicatie van je reactie of content impliceert niet dat DPG Media die mening ook deelt of ondersteunt.</p>
<p dir="ltr">Volgende reacties en geplaatste content zijn niet aanvaardbaar en kunnen leiden tot de in punt 8.2 vermelde beslissingen:</p>
<ul>
<li dir="ltr">Reacties of content die het privéleven of de goede naam van anderen aantasten;</li>
<li dir="ltr">Stalking, lasterlijke reacties, scheldpartijen, grove beledigingen;</li>
<li dir="ltr">Reacties of content&nbsp; die een uiting zijn en/of aanzetten tot rassenhaat, racisme, negationisme en discriminatie, van welke aard ook;</li>
<li dir="ltr">Reacties of content strijdig met de openbare orde en de goede zeden;</li>
<li dir="ltr">Het publiceren van pornografische afbeeldingen en uitingen van pedofilie;</li>
<li dir="ltr">Reacties of content&nbsp; die een vorm van reclame uitmaken;</li>
<li dir="ltr">Inbreuken op intellectuele rechten van DPG Media of anderen;</li>
<li dir="ltr">Hacken of poging tot hacken van onze websites; bestanden met virussen of technische gebreken plaatsen</li>
<li dir="ltr">Spamming;</li>
<li dir="ltr">Reacties of content die een bedreiging inhouden;</li>
<li dir="ltr">Reacties waarin niet fatsoenlijk wordt omgegaan met (de mening van) anderen;</li>
<li dir="ltr">Reacties die een monopolisering van een chatgroep of ander communicatiekanaal uitmaken;</li>
<li dir="ltr">Reacties of content in een andere taal dan deze van de website</li>
</ul>
<p dir="ltr">Nog enkele praktische tips aangaande reacties die je plaatst:</p>
<ul>
<li dir="ltr">Maak je reacties niet te lang. Wij kunnen je reactie steeds inkorten.</li>
<li dir="ltr">Vermijd nietszeggende reacties die geen mening verwoorden, daar heeft niemand iets aan.</li>
<li dir="ltr">Reacties in hoofdletters of in een vreemde taal kunnen we evenmin plaatsen.</li>
</ul>
<p dir="ltr">Indien je meent dat bepaalde informatie op onze Diensten een inbreuk vormt op de wet of op onderstaande criteria kan je ons dit melden. De juiste contactgegevens per entiteit vind je in artikel 13.&nbsp; Wij&nbsp; onderzoeken elke kritiek of klacht die je uit, en nemen zo snel mogelijk de passende maatregelen (o.m. verwijdering van de betrokken informatie).</p>
<p dir="ltr">7.2. Beslissingen die DPG Media kan nemen</p>
<p dir="ltr">De contentmoderatoren van DPG Media kunnen daarnaast op elk ogenblik en zonder voorafgaande kennisgeving (tijdelijk of permanent) (1) een einde maken aan je registratie of aan je DPG Media account,(2)&nbsp; je de toegang tot een website of chatgroep&nbsp; (tijdelijk) ontzeggen, of (3) de reactie of content die je plaatste offline halen,&nbsp; indien je bovenstaande gedragsregels herhaaldelijk niet eerbiedigt. Al deze maatregelen kunnen genomen worden&nbsp; na melding door een gebruiker of op initiatief van de contentmoderatoren wanneer zij dit nodig achten.</p>
<p dir="ltr">Dezelfde beslissingen kunnen genomen worden indien je herhaaldelijk manifest ongegronde klachten indient bij onze klantendienst.</p>
<p dir="ltr">We zullen bij het nemen van dergelijke beslissing altijd rekening houden met de concrete omstandigheden, zoals de frequentie van de gelaakte handelingen, het soort van onwettelijke content, etc</p>
<p dir="ltr">Als je het niet eens bent met de beslissing van de betrokken website&nbsp; in de zin zoals in paragraaf 1 van dit artikel omschreven, neem dan contact op met onze interne klantendienst binnen een termijn van zes maanden nadat wij die beslissing namen. Deze is te bereiken via dsa@dpgmedia.be. Deze dienst zal je klacht onderzoeken op basis van jouw bezwaren en vervolgens de genomen beslissing tot verwijdering handhaven, wijzigen ofwel ongedaan maken, en dit ook motiveren.</p>
<p dir="ltr">Deze beslissing is definitief. Je kan deze enkel aanvechten via de buitengerechtelijke geschillenprocedure of via de rechtbank.&nbsp;</p>
<p dir="ltr">De gegevens van je DPG Media-account kunnen aan de politiediensten en gerechtelijke autoriteiten doorgegeven worden als DPG Media dit nodig acht of daartoe verzocht wordt in verband met onwettige of inbreukmakende inhoud door jou meegedeeld.</p>
<p dir="ltr">7.3 Sociale netwerksites</p>
<p dir="ltr">Op bepaalde sites zal je ook berichten, commentaren of content kunnen plaatsen of je account linken met jouw account op Facebook, X of een andere sociale netwerksite. Je mag alleen geoorloofde, persoonlijke en niet-commerciële berichten en informatie versturen en ontvangen. In discussiegroepen moet de informatie ook relevant zijn voor de betrokken discussiegroep.</p>
<h3 id="beeindiging" class="sub-section">8. Beëindiging van een account</h3>
<p dir="ltr">Als je je DPG Media-account wil beëindigen, kan je een e- mail sturen naar het mailadres van de betreffende entiteit, waarvan je de contactgegevens terugvindt in artikel 13, met je verzoek tot beëindiging. We zullen zo snel mogelijk een technische aanpassing doorvoeren die toelaat dat je zelf je account kan beëindigen.</p>
<h3 id="transparantie" class="sub-section">9. Transparantie</h3>
<p dir="ltr">Om ervoor te zorgen dat de inhoud die wij je&nbsp; tonen zo relevant mogelijk is, wordt dit op sommige van onze websites mede bepaald door een ingebouwd aanbevelingssysteem.</p>
<p dir="ltr">De parameters waarmee dit&nbsp; aanbevelingssysteem rekening houdt, alsook hoe je deze kan aanpassen,&nbsp; worden elders op de betrokken website verduidelijkt.</p>
<h3 id="online" class="sub-section">10. Online transacties</h3>
<p dir="ltr">Het aanbieden van de betalingsmogelijkheid via het web houdt geen enkele garantie in vanwege DPG Media dat dit systeem feilloos, foutloos, of zonder storingen of onderbrekingen is. DPG Media is niet aansprakelijk voor schade, rechtstreeks of onrechtstreeks, geleden door de uitvoering van de betalingsopdrachten via het web.</p>
<p dir="ltr">De correspondentie en de gebeurlijke commerciële akkoorden tussen twee bezoekers aan een van onze Diensten (vb. aanbieder en afnemer) ontstaan naar aanleiding van de door DPG Media&nbsp; geleverde Diensten, inclusief de betalingen en de levering van de door partijen aangeboden diensten of producten, met inbegrip van alle voorwaarden en waarborgen hieraan verbonden, gebeuren uitsluitend tussen deze beide bezoekers. DPG Media is in dit kader een derde, en kan op geen enkele wijze aansprakelijk zijn.</p>
<h3 id="opnames" class="sub-section">11. Opnames en evenementen</h3>
<p dir="ltr">Voor het bijwonen van opnames en andere evenementen dien je&nbsp; gratis of betalende tickets te bestellen.</p>
<p dir="ltr">In geval van betalende tickets,&nbsp; zal je&nbsp; de vergoeding onmiddellijk betalen door middel van de door jou gekozen betalingsmethode, zoals vermeld op de website. In geval tickets via een ticketpartner te verkrijgen zijn, kunnen diens voorwaarden bijkomend&nbsp; van toepassing zijn.&nbsp;&nbsp;&nbsp;&nbsp;&nbsp;&nbsp;</p>
<p dir="ltr">De tickets worden uitsluitend per e-mail bezorgd, desgevallend na betaling van de volledige prijs ervan.</p>
<p dir="ltr">De tickets kunnen bij de opname / het evenement op de smartphone of afgedrukt op een wit papier worden aangeboden.</p>
<p dir="ltr">Het ticket&nbsp; wordt niet terugbetaald of omgeruild, ook niet in geval van verlies of diefstal. Indien de organisator en/of DPG Media de opname / het evenement annuleert of verplaatst naar een ander moment, zal DPG Media meedelen wat er met de tickets gebeurt. De aankoop van tickets voor opnames en andere evenementen valt onder de diensten bedoeld in Art. VI, 53, 12° Wetboek van Economisch Recht waarvoor het herroepingsrecht is uitgesloten. Je beschikt als consument dus niet over het recht om van de aankoop af te zien.</p>
<p dir="ltr">In geval van doorverkoop van tickets dient u zich te houden aan de Wet betreffende de verkoop van toegangsbewijzen tot evenementen van 30 juli 2013. Dit houdt onder meer in dat de volgende zaken verboden zijn:</p>
<ul>
<li dir="ltr">regelmatige doorverkoop;</li>
<li dir="ltr">occasionele doorverkoop aan een hogere dan de oorspronkelijke ticketprijs (exclusief eventuele transactiekosten bij de aan- en/of verkoop van het ticket, die evenmin mogen worden verrekend bij de doorverkoop);</li>
<li dir="ltr">doorverkoop alvorens de oorspronkelijke verkoop van start is gegaan;</li>
<li dir="ltr">de verkoop van een bevoorrecht toegangsbewijs of een promotioneel toegangsbewijs waarvoor geen oorspronkelijke verkoop geweest is.</li>
</ul>
<p dir="ltr">De organisator en/of DPG Media behoudt zich het recht voor doorverkochte tickets ongeldig te maken. Aan de houder van een dergelijk ticket kan de toegang tot de opname of het evenement worden ontzegd. Noch de oorspronkelijke koper noch de daaropvolgende koper kunnen hierbij aanspraak maken op enige vergoeding van DPG Media.&nbsp;&nbsp;&nbsp;</p>
<p dir="ltr">Gratis tickets zijn in geen geval overdraagbaar. De tickets kunnen niet worden doorverkocht aan derden noch worden geschonken aan derden in het kader van een commerciële relatie. Vervalsing, misbruik, fraude van een ticket of armbandje zullen gerechtelijk worden vervolgd.&nbsp; &nbsp;<br><br>Aanwijzingen en veiligheidsinstructies met betrekking tot de opnames en/of de evenementen dienen ten allen tijde te worden opgevolgd. Alvorens het evenement of de opnameruimte te betreden kan er, in overeenstemming met wettelijke bepalingen in dit verband, rechtmatig worden afgetast en gevraagd worden zakken of tassen te openen en te laten inkijken. De organisator en DPG Media behouden zich het recht voor de identiteit van de bezoekers te verifiëren bij het betreden van de opnameruimte en/of evenement.</p>
<p dir="ltr">Afhankelijk van het programma of evenement kan een minimumleeftijd bepaald worden die gerespecteerd dient te worden en op basis waarvan DPG Media en/of de organisator de toegang tot de opname / het evenement kan ontzeggen, zonder enige (schade)vergoeding verschuldigd te zijn. Omwille van audiotechnische redenen zijn baby’s niet toegelaten.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<p dir="ltr">De toegang tot een opname of een evenement is verboden of wordt geweigerd aan personen die:</p>
<ul>
<li dir="ltr">kennelijk onder invloed zijn van alcohol, drugs of enig ander verdovend of stimulerend middel. Er geldt een zerotolerantie drugsbeleid;</li>
<li dir="ltr">vroeger reeds een verbod hebben gekregen, opgelegd door ofwel de organisator en/of DPG Media ofwel de administratieve of gerechtelijke autoriteiten;</li>
<li dir="ltr">door manifest gedrag aantonen de bedoeling te hebben de openbare orde en goede zeden te verstoren of daartoe te provoceren door bv. aan te zetten tot slagen, verwondingen, haat, intimideren, vechtpartijen uitlokken, …</li>
<li dir="ltr">zich verzetten tegen de controle en niet-systematische aftasting door bewakingsagenten en veiligheidsdiensten van het evenement zowel aan de toegangscontrole als tijdens het evenement zelf;</li>
<li dir="ltr">zich verzetten tegen de afgifte van voorwerpen die door de veiligheidsdiensten van het evenement als gevaarlijk of verboden worden beschouwd;</li>
<li dir="ltr">voorwerpen, eigendom van de organisatie, partners, leveranciers en derden in het algemeen beschadigen of vervreemden; of</li>
<li dir="ltr">in het algemeen op enigerlei wijze in strijd handelen met de bepalingen van een of meerdere bepalingen van de Gebruiksvoorwaarden.</li>
</ul>
<p dir="ltr">DPG Media behoudt zich ten allen tijde het recht voor om de toegang te beperken of te weigeren voor bepaalde groepen of personen. Zo kan DPG Media de toegang ontzeggen aan tickethouders die zich pas aanmelden vanaf het uur zoals vermeld op het toegangsticket.</p>
<p dir="ltr">Het is verboden het evenement te betreden met:&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</p>
<ul>
<li dir="ltr">rugzakken, grote handtassen, valhelmen,… ;&nbsp; &nbsp;</li>
<li dir="ltr">selfiesticks, paraplu’s, stoeltjes,… ;</li>
<li dir="ltr">professioneel AV-materiaal (audio, video, film);</li>
<li dir="ltr">glas, blik, plastic flessen, eigen drank en etenswaren;</li>
<li dir="ltr">scherpe voorwerpen en wapens;</li>
<li dir="ltr">vuurwerk of ander explosief materiaal;</li>
<li dir="ltr">honden, katten en andere dieren;</li>
<li dir="ltr">accessoires die gevaarlijk kunnen zijn of voor verwarring kunnen zorgen bij de veiligheid of organisatie van de opnames en/of evenement.</li>
</ul>
<p dir="ltr">Het is bezoekers verboden om:&nbsp;</p>
<ul>
<li dir="ltr">geld in te zamelen of voorwerpen gratis uit te delen, te ruilen of te koop aan te bieden;</li>
<li dir="ltr">te flyeren of stalen uit te delen op het evenement of in de buurt van het evenement zonder voorafgaande schriftelijke toestemming van de organisatie.</li>
</ul>
<p dir="ltr">Tijdens de opnames en/of het evenement worden foto’s, video- en audio opnames gemaakt. Door het bijwonen van de opnames en/of het evenement geven alle bezoekers / tickethouders automatisch goedkeuring om dit materiaal te publiceren, te kopiëren en/of verder te gebruiken.&nbsp;&nbsp;&nbsp;</p>
<p dir="ltr">Bezoekers zijn zelf verantwoordelijk voor hun spullen. De organisatie en/of DPG Media kan niet aansprakelijk worden gesteld voor diefstal, vernieling of verlies van spullen. DPG Media adviseert om geen waardevolle spullen mee te nemen naar een opname en/of evenement of deze eventueel niet zichtbaar achter te laten in de auto. Betreding van de opnames en/of het evenement geschiedt op eigen risico. De organisator, DPG Media en hun medewerkers kunnen niet aansprakelijk worden gesteld voor enig letsel en/of materiële of immateriële schade die de bezoeker(s) van de opname en/of het evenement mochten ondervinden.</p>
<p dir="ltr">Als bezoeker ben je verantwoordelijk voor de schade die je uit onvoorzichtigheid, fout of nalatigheid berokkent aan anderen. Kinderen en personen onder begeleiding vallen onder de exclusieve verantwoordelijkheid van hun begeleider(s). De organisator en/of DPG Media kunnen niet aansprakelijk worden gesteld voor schade berokkend door bezoekers.</p>
<h3 id="divers" class="sub-section">12. Divers</h3>
<p dir="ltr">Wij kunnen de Gebruiksvoorwaarden op elk ogenblik aanpassen,&nbsp; bijvoorbeeld in het kader van veranderingen aan onze Diensten. DPG Media heeft het recht om niet alleen de technische kenmerken, maar ook de modaliteiten van de Diensten te wijzigen. Zo’n wijziging wordt niet beschouwd als een substantiële wijziging. In geen geval is DPG Media op grond van deze wijzigingen een schadevergoeding verschuldigd.</p>
<p dir="ltr">Wanneer wij wijzigingen aan deze voorwaarden openbaar maken, veranderen wij de datum van de "laatste update" bovenaan het document. Bij belangrijke wijzigingen van deze Gebruiksvoorwaarden, het toepasselijke Privacybeleid of het Cookiebeleid, zullen wij je op de hoogte brengen door een bericht te plaatsen over de wijzigingen voordat zij van kracht worden of je een kennisgeving sturen via e-mail.</p>
<p dir="ltr">Nietigheid van een of meer bepalingen in deze voorwaarden tast de geldigheid van de overige bepalingen niet aan. In geval een of meer bepalingen nietig of niet toepasbaar zijn zullen deze vervangen worden door een of meer bepalingen met een gelijkwaardig effect.</p>
<h3 id="contactgegevens" class="sub-section">13. Contactgegevens entiteiten DPG Media</h3>
<p dir="ltr"><br>DPG Media NV, met maatschappelijke zetel te Mediaplein 1, 2018 Antwerpen, ondernemingsnummer 0432.306.234;<br>Tel.: 02/255.32.11<br>Email: info@dpgmedia.be</p>
<p dir="ltr">DPG Media Services NV, met maatschappelijke zetel te Mediaplein 1, 2018 Antwerpen, ondernemingsnummer 0403.506.340 .<br>Tel.: 02/454.22.11<br>Email: info@dpgmedia.be</p>
<p dir="ltr">Independer.be NV, met maatschappelijke zetel te Mediaplein 1, 2018 Antwerpen, ondernemingsnummer 0741.664.275 .<br>Tel.: 02/454.22.11<br>Email: info@dpgmedia.be</p>
<p dir="ltr">Het aanspreekpunt voor de websites die onder het toepassingsgebied van de Digital Services Act vallen kan u bereiken via dsa@dpgmedia.be. Alle communicatie dient te gebeuren in de taal van de betrokken website of in het Engels.</p>
<h3 id="geschillenregeling" class="sub-section">14. Geschillenregeling</h3>
<p dir="ltr">Deze Gebruiksvoorwaarden worden beheerst door het Belgisch recht.</p>
<p dir="ltr">Geschillen met betrekking tot de Diensten, hun voorwaarden en inhoud vallen onder de uitsluitende bevoegdheid van de hoven en rechtbanken te Antwerpen. In geval van enig meningsverschil of klacht ga je echter akkoord voorafgaand aan enig initiatief tot gerechtelijke procedure contact met ons te nemen om eerst te pogen een minnelijk akkoord te vinden aangaande de klacht of het meningsverschil.</p>
<p dir="ltr">Gebruikers die woonachtig zijn in de EEA en een klacht hebben ingediend bij onze interne klantendienst hebben ook het recht om het geschil te laten beslechten door de instantie die hiervoor&nbsp; is aangewezen door de Europese Commissie.</p>  </div>  <div aria-hidden="true" data-svnav-route-end="1" style="display: none;"></div> <div aria-hidden="true" data-svnav-route-start="2" style="display: none;"></div>  <div aria-hidden="true" data-svnav-route-end="2" style="display: none;"></div> <div aria-hidden="true" data-svnav-route-start="3" style="display: none;"></div>  <div aria-hidden="true" data-svnav-route-end="3" style="display: none;"></div> <div aria-hidden="true" data-svnav-route-start="4" style="display: none;"></div>  <div aria-hidden="true" data-svnav-route-end="4" style="display: none;"></div> <div aria-hidden="true" data-svnav-route-start="5" style="display: none;"></div>  <div aria-hidden="true" data-svnav-route-end="5" style="display: none;"></div> <div aria-hidden="true" data-svnav-route-start="6" style="display: none;"></div>  <div aria-hidden="true" data-svnav-route-end="6" style="display: none;"></div> <div aria-hidden="true" data-svnav-route-start="7" style="display: none;"></div>  <div aria-hidden="true" data-svnav-route-end="7" style="display: none;"></div> <div aria-hidden="true" data-svnav-route-start="8" style="display: none;"></div>  <div aria-hidden="true" data-svnav-route-end="8" style="display: none;"></div> <div aria-hidden="true" data-svnav-route-start="9" style="display: none;"></div>  <div aria-hidden="true" data-svnav-route-end="9" style="display: none;"></div> <div aria-hidden="true" data-svnav-route-start="10" style="display: none;"></div>  <div aria-hidden="true" data-svnav-route-end="10" style="display: none;"></div> <div aria-hidden="true" data-svnav-route-start="11" style="display: none;"></div>  <div aria-hidden="true" data-svnav-route-end="11" style="display: none;"></div> <div aria-hidden="true" data-svnav-route-start="12" style="display: none;"></div>  <div aria-hidden="true" data-svnav-route-end="12" style="display: none;"></div> <div aria-hidden="true" data-svnav-route-start="13" style="display: none;"></div>  <div aria-hidden="true" data-svnav-route-end="13" style="display: none;"></div>    <div aria-hidden="true" data-svnav-route-start="14" style="display: none;"></div>  <div aria-hidden="true" data-svnav-route-end="14" style="display: none;"></div> <div aria-hidden="true" data-svnav-route-start="15" style="display: none;"></div>  <div aria-hidden="true" data-svnav-route-end="15" style="display: none;"></div> <div aria-hidden="true" data-svnav-route-start="16" style="display: none;"></div>  <div aria-hidden="true" data-svnav-route-end="16" style="display: none;"></div> <div aria-hidden="true" data-svnav-route-start="17" style="display: none;"></div>  <div aria-hidden="true" data-svnav-route-end="17" style="display: none;"></div> <footer class="svelte-lz1g7t"><div id="footerLogo" class="svelte-lz1g7t"><img alt="logo" class="headerLogo svelte-lz1g7t" src="/resources/logos/logo-dpgmedia.svg"></div> <div id="footerNavigation" class="svelte-lz1g7t"><ul class="svelte-lz1g7t"><li class="footer-link svelte-lz1g7t"><a href="/nl/document/privacy-policy">Privacybeleid</a> </li><li class="footer-link svelte-lz1g7t"><a href="/nl/document/cookie-policy">Cookiebeleid</a> </li><li class="footer-link svelte-lz1g7t"><a href="/nl/document/terms-of-use">Gebruiksvoorwaarden</a> </li></ul></div> <span id="rights" class="svelte-lz1g7t">© DPG Media NV</span></footer> </div></body></html>