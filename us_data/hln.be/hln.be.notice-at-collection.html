<html lang="en"><head>
	<meta charset="utf-8">
	<meta name="viewport" content="width=device-width,initial-scale=1">

	<title>DPG Privacy Portal</title>

	<link rel="icon" type="image/png" href="/favicon.png">
	<link rel="stylesheet" href="/global.css">
	<link rel="stylesheet" href="/build/bundle.css">

	<script defer="" src="/build/bundle.js"></script>
<script src="https://cdn.usefathom.com/script.js" data-site="GMEIZSEZ" data-spa="auto" defer=""></script></head>

<body>

 <div class="app svelte-bwc001"><div aria-hidden="true" data-svnav-router="0" style="display: none;"></div>  <nav class="svelte-85sbv1"><div class="nav-container svelte-85sbv1"><div id="language-switcher" class="svelte-85sbv1"><div id="language-select" class="svelte-aiuix1"><a id="language-select-nl" class="svelte-aiuix1 selected-lang">NL</a>
    /
    <a id="language-select-fr" class="svelte-aiuix1">FR</a></div></div> <a href="/nl"><div class="logo-container svelte-85sbv1"><img alt="logo" class="header-logo svelte-85sbv1" src="/resources/logos/logo-dpgmedia.svg"></div></a> <button class="menu-bttn svelte-85sbv1"><span class="svelte-85sbv1">MENU</span> 
            <img alt="menu icon" src="/resources/icons/mobile-menu.svg"></button> <div id="menu-container" class="svelte-zifna6"><ul class="svelte-zifna6"><li id="nav-home" class=" svelte-zifna6"><a href="/nl"><p class="svelte-zifna6">Home</p></a></li> <li class="active svelte-zifna6"><a href="/nl/document/privacy-policy"><p class="svelte-zifna6">Privacybeleid</p></a> </li><li class=" svelte-zifna6"><a href="/nl/document/cookie-policy"><p class="svelte-zifna6">Cookiebeleid</p></a> </li><li class=" svelte-zifna6"><a href="/nl/document/terms-of-use"><p class="svelte-zifna6">Gebruiksvoorwaarden</p></a> </li></ul> <div id="dropdown" class="svelte-1wncsni"><button class="dropdown-toggle svelte-1wncsni"><p class="svelte-1wncsni">Service</p> <img alt="arrow icon" src="/resources/icons/chevron-down-gray.svg"></button> </div></div> <div id="mobile-menu" class="svelte-1r0xh0v"><div class="menu svelte-1r0xh0v"><ul class="svelte-1r0xh0v"><li class="svelte-1r0xh0v"><a href="/nl">Home</a></li> <li class="svelte-1r0xh0v"><a href="/nl/document/privacy-policy"><p>Privacybeleid</p></a> </li><li class="svelte-1r0xh0v"><a href="/nl/document/cookie-policy"><p>Cookiebeleid</p></a> </li><li class="svelte-1r0xh0v"><a href="/nl/document/terms-of-use"><p>Gebruiksvoorwaarden</p></a> </li></ul> <ul id="menu-small" class="svelte-1r0xh0v"><p class="svelte-1r0xh0v">Service:</p>  <li class="svelte-1r0xh0v"><a href="/nl/about">Over DPG Media</a></li></ul></div> <div class="menu-close svelte-1r0xh0v"><button class="close-bttn svelte-1r0xh0v"><img alt="close icon" src="/resources/icons/cross.svg"></button></div></div></div></nav> <div id="veil"><div class="hidden-normal svelte-1cneymx"></div></div>  <div aria-hidden="true" data-svnav-route-start="0" style="display: none;"></div>  <div aria-hidden="true" data-svnav-route-end="0" style="display: none;"></div> <div aria-hidden="true" data-svnav-route-start="1" style="display: none;"></div> <div aria-hidden="true" data-svnav-router="1" style="display: none;"></div>  <div class="document-content svelte-19aduuc"><h1>Privacybeleid</h1> <div class="pills svelte-19aduuc"><div class="pill-wrapper"><a href="/nl/document/privacy-policy"><div class="pill svelte-1q051id active">Consumenten</div></a></div><div class="pill-wrapper"><a href="/nl/document/privacy-policy-participants"><div class="pill svelte-1q051id">Programmadeelnemers</div></a></div><div class="pill-wrapper"><a href="/nl/document/privacy-policy-applicants"><div class="pill svelte-1q051id">Sollicitanten</div></a></div></div> <p>Publicatiedatum: 2 juli 2024</p>
<p>Bij DPG Media zetten we data in om je op de best mogelijke manier te inspireren, informeren en entertainen, over al onze merken heen. Respect voor jouw privacy staat daarbij centraal. Daarom doen we ons uiterste best om in dit privacybeleid in duidelijke taal uit te leggen welke persoonsgegevens we verzamelen, waarvoor we die willen gebruiken en welke rechten en keuzes jij hierbij hebt.</p>
<p>Neem je deel aan een programma of ben je sollicitant? Klik dan op het juiste tabblad hierboven.</p>
<div class="table-of-contents">
<h2>Inhoudsopgave</h2>
<ul>
<li><a href="#verantwoordelijk">Wie is verantwoordelijk voor het gebruik van mijn persoonsgegevens?</a></li>
<li><a href="#toepassing">Waarop is dit beleid van toepassing?</a></li>
<li><a href="#gegevens">Welke persoonsgegevens verzamelt DPG Media?</a></li>
<li><a href="#doeleinden">Waarvoor gebruikt DPG Media mijn persoonsgegevens en op welke basis?</a></li>
<li><a href="#ontvangers">Welke andere partijen kunnen mijn persoonsgegevens ontvangen?</a></li>
<li><a href="#jointcontrollers">Welke andere partijen zijn medeverantwoordelijk voor het gebruik van mijn persoonsgegevens?</a></li>
<li><a href="#hoelang">Hoe lang worden mijn persoonsgegevens bewaard?</a></li>
<li><a href="#rechten">Jouw rechten</a></li>
<li><a href="#cookies">Cookies en gelijkaardige technologieën</a></li>
<li><a href="#autom">Geautomatiseerde individuele besluitvorming</a></li>
<li><a href="#vragen">Nog vragen over privacy?</a></li>
</ul>
</div>
<h3 id="verantwoordelijk" class="sub-section">Wie is verantwoordelijk voor het gebruik van mijn persoonsgegevens?</h3>
<p><strong>DPG Media NV</strong>, met maatschappelijke zetel te Mediaplein 1, 2018 Antwerpen (en met ondernemingsnummer 0432.306.234), is <strong>verantwoordelijk</strong> voor de verwerking van je persoonsgegevens.</p>
<p>DPG Media is de Belgische tak van DPG Media Group, dat naast in België ook actief is in Nederland en Denemarken. Je persoonsgegevens worden niet gebruikt door of gedeeld met de Nederlandse en Deense merken van de groep.&nbsp;</p>
<h3 id="toepassing" class="sub-section">Waarop is dit beleid van toepassing?</h3>
<p dir="ltr">Dit privacybeleid is van toepassing op elke verwerking van persoonsgegevens van kijkers, lezers, luisteraars en surfers die gebruik maken van de diensten, websites en apps van de volgende merken van DPG Media:&nbsp;</p>
<p dir="ltr"><strong>TV, Radio &amp; Streaming</strong></p>
<p dir="ltr">VTM, VTM 2, 3, 4, VTM Gold, VTM GO, VTM Kids, VTM Tickets, Qmusic, Q Downtown, Joe, Willy&nbsp;</p>
<p dir="ltr"><strong>Nieuws &amp; Magazines</strong></p>
<p dir="ltr">Het Laatste Nieuws (HLN), Nina Shop, De Morgen, 7sur7, Humo, Dag Allemaal, TV Familie, Story, Goed Gevoel, TeVe-Blad, Primo, Tijdschrift.be, Feeling Wonen, Gael Maison, Maisons de Charme, Wonen Landelijke Stijl, Stijlvol Wonen, Pure Maison, VTWonen, Ariadne at Homen, Eigen Huis &amp; Interieur</p>
<p dir="ltr"><strong>Online Services</strong></p>
<p dir="ltr">Mijn Energie, Mijn Telco, Livios, Independer.be, Spaargids.&nbsp;</p>
<p dir="ltr">Dit privacybeleid is ook van toepassing op de apps van bovenstaande merken. Onze apps publiceren we in de app stores van o.a. Google en Apple onder de naam "DPG Media (Apps)”.</p>
<h3 id="gegevens" class="sub-section">Welke persoonsgegevens verzamelt DPG Media?</h3>
<p dir="ltr">Als je gebruik maakt van de diensten, websites, of apps van DPG Media, dan kunnen we de volgende soorten persoonsgegevens verzamelen:&nbsp;</p>
<p dir="ltr"><strong>Gegevens die je zelf deelt:&nbsp;</strong></p>
<ul>
<li dir="ltr" aria-level="1">
<p dir="ltr" role="presentation"><strong>Identificatie- en contactgegevens</strong> zoals je naam, aanspreekvorm, e-mailadres, telefoonnummer, adres en geboortedatum, die je opgeeft wanneer je een abonnement afsluit of een account aanmaakt, of deelneemt aan een wedstrijd, event of enquête.&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Betalingsgegevens</strong> zoals je kredietkaartnummer, bankrekeningnummer (IBAN), betalingsmethode en facturatieadres.&nbsp;&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Communicatievoorkeuren</strong> die ons vertellen welke communicatie je wenst te ontvangen en via welke kanalen (e-mail, push notificaties, per post of telefonisch).&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Enquêtes en surveys:</strong> gegevens die je deelt wanneer je deelneemt aan een marktonderzoek, survey of een vragenlijst invult (bv. bij bepaalde tools, tests of vergelijkers).&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Gegevens in verband met je vaste lasten</strong> die je opgeeft om een contract af te sluiten met een telecom- of energiebedrijf, of wanneer je gebruik maakt van onze online calculators of vergelijkers.&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Telefoongesprekken</strong> die je voert met onze klantendienst, om de kwaliteit van onze service te waarborgen en als mogelijk bewijs voor een commerciële transactie.&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Andere gegevens</strong> die je zelf meedeelt zoals wanneer je ons zelf contacteert (bv. via telefoon, onze chatbox of sociale media) of wanneer je een opmerking post bij een artikel.&nbsp;</p>
</li>
</ul>
<p dir="ltr"><strong>Gegevens die we verzamelen wanneer je onze online diensten gebruikt:</strong></p>
<p dir="ltr">Indien je privacy-instellingen dit toelaten, kunnen we de volgende gegevens verzamelen en gebruiken wanneer je onze websites of apps gebruikt:</p>
<ul>
<li dir="ltr" aria-level="1">
<p dir="ltr" role="presentation"><strong>Gebruiksgegevens</strong> zoals de televisieprogramma’s die je streamt, welke nieuwsartikels je interessant vindt, je zoekopdrachten of de antwoorden die je ingeeft op surveys en wedstrijdformulieren. Op basis van deze gegevens kunnen we een inschatting maken van je persoonlijke noden, voorkeuren en interesses.&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Gegevens over je toestel</strong> zoals IP-adres, merk, en het type toestel of browser waarmee je onze diensten gebruikt. Op basis van je IP-adres kunnen we een ruwe inschatting van je locatie maken.&nbsp;</p>
</li>
</ul>
<p dir="ltr">Om deze types gegevens te verzamelen, maken we gebruik van cookies en gelijkaardige technologieën. Hierover kan je meer te weten komen in ons <a href="https://privacy.dpgmedia.be/nl/document/cookie-policy">cookiebeleid</a>.&nbsp;&nbsp;</p>
<p dir="ltr"><strong>Persoonsgegevens die we verzamelen bij derden:</strong></p>
<ul>
<li dir="ltr" aria-level="1">
<p dir="ltr" role="presentation"><strong>Statistische gegevens</strong> zoals het gemiddelde inkomen in jouw gemeente en gelijkaardige publiek beschikbare data.&nbsp;&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Je Streamz klant-ID</strong> wordt met ons gedeeld wanneer je inlogt met je Streamz account op VTM GO. Zo kunnen we checken of je toegang mag hebben tot Streamz content.&nbsp;</p>
</li>
</ul>
<h3 id="doeleinden" class="sub-section">Waarvoor gebruikt DPG Media mijn persoonsgegevens en op welke basis?</h3>
<p dir="ltr">Wij verwerken je persoonsgegevens voor de volgende doeleinden:&nbsp;</p>
<p dir="ltr"><strong>Onze (gepersonaliseerde) diensten verlenen&nbsp;</strong></p>
<p dir="ltr">In de eerste plaats verzamelen we je persoonsgegevens om je onze diensten te kunnen verlenen. Zo is het bijvoorbeeld nodig dat je informatie over je energieverbruik, woonplaats en huidige leverancier deelt opdat Mijn Energie kan berekenen welk energiecontract voor jou het voordeligst uitvalt. Of eenvoudiger: om je krant of magazine te leveren, hebben we je adres nodig.&nbsp;</p>
<p dir="ltr">Je persoonsgegevens worden in zulke gevallen verwerkt om te kunnen voldoen aan de overeenkomst die je met ons bent aangegaan. Ook het gebruik van je persoonsgegevens voor personalisatie kan op deze basis gebeuren, bijvoorbeeld om je een volledig gepersonaliseerde dienst zoals VTM GO te kunnen aanbieden. In andere gevallen vragen we je om je toestemming voor we aan personalisatie doen.&nbsp;&nbsp;</p>
<p dir="ltr"><strong>Je op de hoogte houden&nbsp;</strong></p>
<p dir="ltr">In het DNA van ons bedrijf zit een sterke passie om jou te informeren, inspireren en entertainen. Daarom houden we je graag op de hoogte van het laatste nieuws, van nieuwe content die aansluit bij jouw voorkeuren of interesses, of van nieuwigheden die we je zelf te bieden hebben.&nbsp;</p>
<p dir="ltr">Om je via e-mail, push notificaties, sms of andere elektronische berichten te kunnen bereiken, hebben we doorgaans je toestemming nodig. Wanneer je echter een bestaande of recente ex-klant bent en je nog niet eerder aangaf geen aanbiedingen te willen ontvangen, kunnen we je ook bereiken op basis van ons gerechtvaardigd belang. Daarnaast kan je ook via de post en telefonisch gecontacteerd worden zolang je niet hebt laten weten dit liever niet te willen.&nbsp;</p>
<p dir="ltr">Tenslotte is er ook communicatie die we je moeten sturen, ofwel omdat we hiertoe verplicht zijn op basis van onze overeenkomst met jou (bvb. je laten weten wanneer je krant niet geleverd wordt), ofwel omdat het wettelijk vereist is (bvb. wanneer we onze gebruiksvoorwaarden willen wijzigen).</p>
<p dir="ltr"><strong>Het gebruik van onze diensten analyseren&nbsp;</strong></p>
<p dir="ltr">We gebruiken je gegevens ook om het algemeen gebruik van onze diensten te analyseren en er inzicht in te verkrijgen. Dit stelt ons in staat om zowel ons aanbod als de werking van onze sites en apps voortdurend te verbeteren. We combineren hiervoor gebruiks- en toestelgegevens met gegevens die je zelf met ons deelt. Zo komen we te weten welke artikels of programma’s het goed doen bij welke delen van ons publiek, op basis van gender, woonplaats of andere kenmerken. Deze verwerking gebeurt op gepseudonimiseerde basis: onze data-analisten kunnen niet achterhalen wat jij leest of leuk vindt.&nbsp;&nbsp;</p>
<p dir="ltr"><strong>Je relevante advertenties tonen</strong></p>
<p dir="ltr">Wanneer je hiervoor toestemming geeft via je privacy-instellingen, maken we de advertenties die je ziet op onze websites en apps zo relevant mogelijk. Adverteerders kunnen kiezen welke segmenten van gebruikers ze willen bereiken met hun campagnes, bijvoorbeeld “mensen die vaak over Formule 1 lezen”, of “mannen van 18 tot 35 jaar die in Brussel wonen”. We proberen je onder te brengen in de juiste segmenten op basis van je voorkeuren en interesses (die we uit je gebruiks- en toestelgegevens afleiden), en op basis van gegevens die je zelf met ons deelt, zoals je gender, leeftijd en woonplaats.&nbsp;</p>
<p dir="ltr">Adverteerders kunnen ook zelf segmenten aanmaken van mensen die ze willen bereiken met hun advertenties, of juist willen uitsluiten van hun campagnes. Hiervoor kunnen ze hun eigen gebruiks- en klantgegevens, zoals e-mailadressen of andere identificatie- en contactgegevens, via een beveiligd platform delen met DPG Media. We laten enkel toe dat adverteerders dit doen wanneer ze garanderen dat ze een gepaste rechtsgrond hiervoor bepaald hebben, zoals bijvoorbeeld toestemming. De gegevens die we ontvangen van adverteerders wordt enkel ingezet in het kader van hun respectieve campagnes en niet gebruikt voor andere doeleinden.&nbsp;</p>
<p dir="ltr">Op basis van de gegevens die wij over je verzamelen, kan je relevante advertenties zien op alle apps en websites van DPG Media, inclusief op je smart TV, Android TV of Apple TV. Op elk toestel of browser wordt steeds apart je toestemming gevraagd, tenzij wanneer je ingelogd bent. In dat geval bepalen de privacy-instellingen van je DPG-account of je relevante advertenties ziet of niet. Ook wanneer je content van onze merken bekijkt via de platformen van Telenet of Proximus, kan je advertenties zien op basis van je DPG-data indien je privacy-instellingen het daar toelaten.&nbsp;</p>
<p dir="ltr">Naast op onze eigen sites en apps, verzorgen we ook de advertenties op websites en apps van ons Publishing Partner Netwerk, zoals Immoweb. Wanneer je hiervoor toestemming geeft op hun websites of apps, kan je ook daar advertenties zien die geselecteerd worden op basis van de data die DPG Media over je heeft verzameld. We verzamelen geen bijkomende persoonsgegevens op de sites en apps van deze partners.&nbsp;</p>
<p dir="ltr"><strong>Je advertenties voor DPG-diensten tonen</strong></p>
<p dir="ltr">Indien je toestemming geeft voor het doeleinde Marketing in je privacy-instellingen, kunnen we gebruiksgegevens inzetten om je gerichte advertenties te tonen over diensten van DPG Media op externe advertentieplatformen, zoals die van Google en Meta.&nbsp;</p>
<p dir="ltr">Indien je een DPG-account hebt, kunnen we je e-mailadres in gehashte vorm delen met deze netwerken. Indien je hun diensten met hetzelfde e-mailadres gebruikt, kunnen we je bereiken met gepaste advertenties, of net uitsluiten van onze advertentiecampagnes, bijvoorbeeld omdat je reeds abonnee bent. Het gebruik van je e-mailadres en abonnementsvorm voor dit doeleinde kan je uitzetten in Mijn Omgeving onder Voorkeuren &gt; Privacy &amp; voorwaarden.&nbsp;&nbsp;</p>
<p dir="ltr"><strong>Misbruik en fraude voorkomen&nbsp;</strong></p>
<p dir="ltr">We kunnen je persoonsgegevens gebruiken om illegale of vermoedelijk illegale praktijken te voorkomen, op te sporen en te onderzoeken, en om onze <a href="https://www.dpgmedia.be/nl/gebruiksvoorwaarden">gebruiksvoorwaarden</a> te handhaven. Dit doen we op basis van ons gerechtvaardigd belang om onze economische bedrijfsbelangen te verdedigen.&nbsp;</p>
<p dir="ltr"><strong>Wet- en regelgeving naleven&nbsp;</strong></p>
<p dir="ltr">Je persoonsgegevens kunnen verwerkt worden wanneer dit nodig is om te voldoen aan wet- en regelgeving waar DPG Media onderhevig aan is en in het kader van audits en controles. Daarnaast kunnen we wettelijk verplicht worden om persoonsgegevens te delen met bepaalde overheidsinstellingen zoals de politie, het gerecht of de hulpdiensten.&nbsp;</p>
<h3 id="ontvangers" class="sub-section">Welke andere partijen kunnen mijn persoonsgegevens ontvangen?</h3>
<p dir="ltr"><strong>DPG Media verkoopt je persoonsgegevens niet en staat derde partijen waaraan het persoonsgegevens verstrekt niet toe om je persoonsgegevens te gebruiken voor hun eigen doeleinden.</strong> Concreet kunnen we je persoonsgegevens met de volgende partijen delen:&nbsp;</p>
<ul>
<li dir="ltr" aria-level="1">
<p dir="ltr" role="presentation"><strong>Dienstverleners.</strong> We kunnen gebruik maken van derde partijen om bepaalde diensten namens ons uit te voeren of ons te ondersteunen bij het leveren van onze producten of diensten. Het is daarbij mogelijk dat deze dienstverleners toegang hebben tot je persoonsgegevens. In ieder geval staan wij hen enkel toe om deze persoonsgegevens volgens onze instructies te verwerken en is het hen niet toegelaten om ze voor andere of hun eigen doeleinden aan te wenden.&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Energieleveranciers, telecombedrijven en verzekeraars. </strong>Wanneer je kiest om via onze online diensten een contract met een energieleverancier, telecombedrijf of verzekeraar af te sluiten, dan delen we daarvoor de nodige persoonsgegevens met hen.&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Partners. </strong>Wanneer je deelneemt aan een wedstrijd of actie of gebruikt maakt van een tool, kunnen we je persoonsgegevens delen met de partners waarmee de wedstrijd, actie of tool in kwestie is opgezet. Over welke partner het gaat, staat steeds duidelijk vermeld in een disclaimer op het deelnameformulier.</p>
</li>
<li dir="ltr" aria-level="1">
<p dir="ltr" role="presentation"><strong>Proximus NV en Telenet BV.</strong> Wanneer je content van onze merken (bv. VTM of VTM GO) bekijkt via de platformen van Telenet of Proximus, kan je advertenties zien op basis van je DPG-data indien je privacy-instellingen het daar toelaten. Om dit mogelijk te maken, wordt een minimum aan persoonsgegevens gedeeld, via een beveiligd tussenplatform. Telenet en Proximus mogen de persoonsgegevens die ze in dit kader ontvangen niet voor andere doeleinden inzetten.&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Streamz BV.</strong> Wanneer je via VTM GO een Streamz account aanmaakt en Streamz content bekijkt, dan delen we die accountgegevens en je kijkgedrag met Streamz, hun privacybeleid vind je <a href="https://www.streamz.be/account/privacy">hier</a>.&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Overige.</strong> Het is ook mogelijk dat we persoonsgegevens delen om te voldoen aan de wet of in het kader van een juridische procedure of wettelijke verzoeken, om fraude op te merken, te voorkomen of aan te pakken, of om de rechten en eigendommen van DPG Media te beschermen. Indien er voldoende juridische grondslag voor is, kunnen we je persoonsgegevens delen als dit redelijkerwijs noodzakelijk is om onze algemene voorwaarden of gebruiksvoorwaarden af te dwingen, of om onze bedrijfsvoering of gebruikers te beschermen, of in geval van zakelijke overdrachten zoals reorganisatie, herstructurering, fusie, verkoop of andere overdracht van bedrijfsmiddelen.&nbsp;</p>
</li>
</ul>
<p dir="ltr">Wanneer deze partijen persoonsgegevens verwerken buiten de Europese Economische Ruimte (EER), zorgen we ervoor dat ook daar je persoonsgegevens beschermd blijven zoals vereist onder Europese wetgeving. Dit doen we door het opnemen van standaardclausules in ons contract met deze bedrijven, tenzij de verwerking plaatsvindt in een land dat door de Europese Commissie erkend is als een land dat <a href="https://ec.europa.eu/info/law/law-topic/data-protection/international-dimension-data-protection/adequacy-decisions_en">passende gegevensbescherming</a> biedt.</p>
<h3 id="jointcontrollers" class="sub-section">Welke andere partijen zijn medeverantwoordelijk voor het gebruik van mijn persoonsgegevens?</h3>
<p dir="ltr">Sommige partijen zijn <strong>in specifieke gevallen</strong> gezamenlijk verantwoordelijk met DPG Media voor de verwerking van je persoonsgegevens:&nbsp;</p>
<ul>
<li dir="ltr" aria-level="1">
<p dir="ltr" role="presentation"><strong>Advertentiepartners.</strong> Wanneer je toestemming geeft om gerichte advertenties te zien op de sites en apps van DPG Media, kunnen ook onze advertentiepartners je persoonsgegevens verwerken voor specifieke doeleinden. Deze partners zijn gebonden door ofwel de regels van het Transparency &amp; Consent Framework van IAB Europe, ofwel de Data Usage Policy van Google (aangeduid als “niet-TCF”). Hoe je je rechten kan uitoefenen ten aanzien van deze partijen, lees je in het respectieve privacybeleid van elke partij. De links hiernaartoe kan je terugvinden onder het tabblad Partners in je Privacy-instellingen (bereikbaar via de footer van elke site of in het instellingen-menu van onze apps).&nbsp;&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Adverteerders die gericht adverteren.</strong> Wanneer adverteerders ervoor kiezen om hun campagnes bij DPG Media te richten aan specifieke groepen van gebruikers, bv. "mannen, 18-35 jaar, interesse in sport", zijn ze medeverantwoordelijk voor het gebruik van je persoonsgegevens bij DPG Media. Hun keuzes bepalen namelijk mee welke advertenties jij te zien krijgt. De onderliggende persoonsgegevens worden echter nooit met adverteerders gedeeld. Om je privacyrechten uit te oefenen kan je daarom gewoon bij ons terecht; zie hieronder bij “Mijn Rechten”.&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Adverteerders die eigen klantdata gebruiken. </strong>Wanneer adverteerders ervoor kiezen om persoonsgegevens uit hun eigen databanken te delen met DPG Media om gericht te adverteren op onze sites en apps, zijn zij medeverantwoordelijk voor de verwerking van gegevens die plaatsvindt. DPG Media sluit met elk van deze adverteerders een overeenkomst af die vereist dat adverteerders transparant zijn over deze verwerking naar hun klanten, en dat DPG Media garandeert deze data niet voor andere doeleinden te gebruiken. Om je rechten uit te oefenen ten aanzien van dit type verwerking, kan je terecht bij de adverteerder in kwestie.&nbsp;</p>
</li>
<li dir="ltr" aria-level="1">
<p dir="ltr" role="presentation"><strong>Proximus NV en Telenet BV.</strong> Wanneer je content van onze merken (bv. VTM of VTM GO) bekijkt via de platformen van Telenet of Proximus, kan je advertenties zien op basis van je DPG-gegevens indien je privacy-instellingen het daar toelaten. Telenet en Proximus mogen de persoonsgegevens die ze in dit kader ontvangen niet voor andere doeleinden inzetten. Indien je geen relevante advertenties wenst, kan je je privacy-instellingen bij de respectieve platformen aanpassen. Als je ook op onze sites en apps liever geen relevante advertenties wil zien, kan je dit aangeven in je Privacy-instellingen (bereikbaar via de footer van elke site of in het instellingen-menu van onze apps).&nbsp;&nbsp;</p>
</li>
</ul>
<p><strong id="docs-internal-guid-e7b42021-7fff-e985-8365-e8d06c28c789"></strong></p>
<h3 id="hoelang" class="sub-section">Hoe lang worden mijn persoonsgegevens bewaard?</h3>
<p dir="ltr"><strong>We houden je persoonsgegevens niet langer bij dan nodig voor het doeleinde waarvoor ze werden verzameld en houden hierbij rekening met het feit dat sommige persoonsgegevens voor bepaalde tijd moeten worden bijgehouden om te voldoen aan bepaalde wetgeving.</strong></p>
<p dir="ltr">Concreet betekent dit dat, wanneer je <strong>geen actieve klantrelatie</strong> meer met ons hebt, we je persoonsgegevens <strong>nog</strong> <strong>3 jaar </strong>in onze systemen houden. We doen dit voor het geval je toch nog opnieuw klant wordt. We gebruiken je gegevens gedurende die periode ook nog om met jou te communiceren, bijvoorbeeld om je een aanbod te sturen om je abonnement te vernieuwen, tenzij je reeds eerder aangaf geen promoties te willen ontvangen. Indien je met ons een betalende klantrelatie had, archiveren we je identificatie-, contact- en betalingsgegevens. Deze gegevens worden in dat geval tot <strong>10 jaar</strong> na je laatste betaling bijgehouden om te voldoen aan fiscale wetgeving of met het oog op de instelling, uitoefening of onderbouwing van eventuele rechtsvorderingen.</p>
<p dir="ltr">Je <strong>account</strong> houden we bij tot <strong>2 jaar</strong> na je laatste activiteit. Na afloop van die periode van 2 jaar, wordt je account afgesloten en worden alle eraan gekoppelde persoonsgegevens verwijderd.&nbsp;</p>
<p dir="ltr">Je <strong>gebruiks- en toestelgegevens</strong> houden we bij tot <strong>25 maanden</strong> na creatie. Inzichten die we op basis van van deze gegevens verwerven, houden we bij afhankelijk van het doeleinde: max. <strong>5 jaar</strong> voor marketingdoeleinden, tot <strong>25 maanden</strong> voor advertentiedoeleinden en voor gepersonaliseerde overzichten (bv. “mijn jaarlijks overzicht”) zolang je klant of gebruiker bent.&nbsp;</p>
<p dir="ltr">We houden tot <strong>2 jaar</strong> bij aan welke wedstrijden en acties je reeds deelnam. Persoonsgegevens met betrekking tot je deelname zelf (bv. je antwoorden) houden we bij tot maximum <strong>90 dagen</strong> na afloop van de wedstrijd of actie.&nbsp;</p>
<p dir="ltr"><strong>Communicatie</strong> die je met onze klantendienst hebt, houden we tot <strong>5 jaar</strong> na de communicatie bij ter onderbouwing van eventuele rechtsvorderingen of als bewijs bij geschillen. Opnames van <strong>telefoongesprekken</strong> die je voert met onze klantendienst houden we gedurende <strong>3 maanden</strong> bij om de kwaliteit van onze service te waarborgen en als mogelijk bewijs voor een commerciële transactie.</p>
<p dir="ltr">Plaats je een <strong>comment</strong> onder een artikel of post je iets op onze fora? Dan verwijderen we dat niet, tenzij je daar specifiek om verzoekt. Niet-gepubliceerde comments of posts verwijderen we na <strong>12 maanden</strong>.&nbsp;</p>
<h3 id="rechten" class="sub-section">Jouw rechten</h3>
<p dir="ltr">Het recht op gegevensbescherming is een fundamenteel recht in de Europese Unie. Ook wanneer je persoonsgegevens deelt met bedrijven, moet je steeds de controle over je persoonsgegevens kunnen behouden. Daarom kan je bij DPG Media je recht op <strong>inzage</strong>, <strong>rectificatie</strong> en <strong>gegevenswissing</strong> uitoefenen. Deze verzoeken kan je aan ons richten via <a href="https://privacy.dpgmedia.be/nl/privacy-rights">deze link</a>.&nbsp;</p>
<p dir="ltr">Verder beschik je ook over het recht op <strong>beperking</strong>, <strong>overdraagbaarheid</strong> en <strong>bezwaar</strong> (bijvoorbeeld tegen direct marketing of&nbsp; verwerkingen die DPG Media doet op basis van een gerechtvaardigd belang). Deze rechten kan je uitoefenen door ons te contacteren via <a href="mailto:privacy@dpgmedia.be">privacy@dpgmedia.be</a>.</p>
<p dir="ltr">Als je voor een bepaald gebruik van je persoonsgegevens <strong>toestemming</strong> hebt gegeven, dan heb je het recht om die steeds opnieuw in te trekken. Indien je toestemming gaf voor het ontvangen van bepaalde elektronische communicatie, dan kan je je steeds uitschrijven in je account-instellingen (voor het DPG Account: via Mijn Omgeving &gt; Voorkeuren &gt; Nieuwsbrieven) of via de uitschrijflink in elke ontvangen e-mail. Andere toestemmingen kan je beheren via de link Privacy-instellingen in de footer van elk van onze sites of in de instellingen-menu’s van onze apps.</p>
<p dir="ltr">Tenslotte heb je het recht om een <strong>klacht</strong> in te dienen bij de Gegevensbeschermingsautoriteit.</p>
<h3 id="cookies" class="sub-section">Cookies en gelijkaardige technologieën</h3>
<p dir="ltr"><strong>Onze websites, applicaties en communicaties kunnen gebruikmaken van cookies en gelijkaardige technologieën zoals pixels.&nbsp;</strong></p>
<p dir="ltr">Meer informatie over de soorten cookies en waarom DPG Media deze gebruikt, kan je terugvinden in ons <a href="https://privacy.dpgmedia.be/document/cookiebeleid">cookiebeleid</a>.&nbsp;</p>
<h3 id="autom" class="sub-section">Geautomatiseerde individuele besluitvorming</h3>
<p dir="ltr">DPG Media doet niet aan geautomatiseerde individuele besluitvorming. Concreet betekent dit dat we je persoonsgegevens nooit zullen gebruiken om zonder menselijke tussenkomst beslissingen te nemen die rechtsgevolgen of andere significante gevolgen voor jou hebben.&nbsp;</p>
<h3 id="vragen" class="sub-section">Nog vragen over privacy?</h3>
<p dir="ltr">In geval van vragen over dit privacybeleid kan je contact opnemen met de medewerkers van het Data Protection Office van DPG Media via <a href="mailto:privacy@dpgmedia.be">privacy@dpgmedia.be</a>.&nbsp;</p>
<p dir="ltr">Indien je direct contact wenst met de Data Protection Officer, kan je een brief sturen naar het volgende adres: DPG Media NV, t.a.v. de Data Protection Officer, Mediaplein 1, 2018 Antwerpen.&nbsp;</p>
<p dir="ltr">We zullen af en toe dit <strong>privacybeleid aanpassen</strong>, bijvoorbeeld in het kader van veranderingen aan onze diensten. Bij ingrijpende wijzigingen brengen we je steeds op de hoogte voordat ze van kracht worden.</p>
<p>&nbsp;</p>  </div>  <div aria-hidden="true" data-svnav-route-end="1" style="display: none;"></div> <div aria-hidden="true" data-svnav-route-start="2" style="display: none;"></div>  <div aria-hidden="true" data-svnav-route-end="2" style="display: none;"></div> <div aria-hidden="true" data-svnav-route-start="3" style="display: none;"></div>  <div aria-hidden="true" data-svnav-route-end="3" style="display: none;"></div> <div aria-hidden="true" data-svnav-route-start="4" style="display: none;"></div>  <div aria-hidden="true" data-svnav-route-end="4" style="display: none;"></div> <div aria-hidden="true" data-svnav-route-start="5" style="display: none;"></div>  <div aria-hidden="true" data-svnav-route-end="5" style="display: none;"></div> <div aria-hidden="true" data-svnav-route-start="6" style="display: none;"></div>  <div aria-hidden="true" data-svnav-route-end="6" style="display: none;"></div> <div aria-hidden="true" data-svnav-route-start="7" style="display: none;"></div>  <div aria-hidden="true" data-svnav-route-end="7" style="display: none;"></div> <div aria-hidden="true" data-svnav-route-start="8" style="display: none;"></div>  <div aria-hidden="true" data-svnav-route-end="8" style="display: none;"></div> <div aria-hidden="true" data-svnav-route-start="9" style="display: none;"></div>  <div aria-hidden="true" data-svnav-route-end="9" style="display: none;"></div> <div aria-hidden="true" data-svnav-route-start="10" style="display: none;"></div>  <div aria-hidden="true" data-svnav-route-end="10" style="display: none;"></div> <div aria-hidden="true" data-svnav-route-start="11" style="display: none;"></div>  <div aria-hidden="true" data-svnav-route-end="11" style="display: none;"></div> <div aria-hidden="true" data-svnav-route-start="12" style="display: none;"></div>  <div aria-hidden="true" data-svnav-route-end="12" style="display: none;"></div> <div aria-hidden="true" data-svnav-route-start="13" style="display: none;"></div>  <div aria-hidden="true" data-svnav-route-end="13" style="display: none;"></div>    <div aria-hidden="true" data-svnav-route-start="14" style="display: none;"></div>  <div aria-hidden="true" data-svnav-route-end="14" style="display: none;"></div> <div aria-hidden="true" data-svnav-route-start="15" style="display: none;"></div>  <div aria-hidden="true" data-svnav-route-end="15" style="display: none;"></div> <div aria-hidden="true" data-svnav-route-start="16" style="display: none;"></div>  <div aria-hidden="true" data-svnav-route-end="16" style="display: none;"></div> <div aria-hidden="true" data-svnav-route-start="17" style="display: none;"></div>  <div aria-hidden="true" data-svnav-route-end="17" style="display: none;"></div> <footer class="svelte-lz1g7t"><div id="footerLogo" class="svelte-lz1g7t"><img alt="logo" class="headerLogo svelte-lz1g7t" src="/resources/logos/logo-dpgmedia.svg"></div> <div id="footerNavigation" class="svelte-lz1g7t"><ul class="svelte-lz1g7t"><li class="footer-link svelte-lz1g7t"><a href="/nl/document/privacy-policy">Privacybeleid</a> </li><li class="footer-link svelte-lz1g7t"><a href="/nl/document/cookie-policy">Cookiebeleid</a> </li><li class="footer-link svelte-lz1g7t"><a href="/nl/document/terms-of-use">Gebruiksvoorwaarden</a> </li></ul></div> <span id="rights" class="svelte-lz1g7t">© DPG Media NV</span></footer> </div></body></html>